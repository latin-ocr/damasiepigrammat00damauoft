XXXVI TESTIMONIA

autem populus episcopos conuenire multis precibus
exorabat, ut memoratum tanta impietate maculatum
sententia iusta procellerent, quem in tantum matronae
diligebant, ut matronarum auriscalpius ¹) diceretur.

IV Voces ergo plebis ad Valentinianum sunt dela-
tae principem, qui pietate commotus reditum concessit
exulibus. tunc Vrsinus cum Amantio et Lupo diaco-
nibus XVII kal. Octobr. Lupicino et Iouino consuli-
bus 2) ad urbem rediit, cui plebs sancta gratanter oc-
currit. sed Damasus tantorum sibi conscius scelerum,
non mediocri timore concussuS, redemit omne pala-
tium, ne facta sua principi panderentur. impe-rator
nesciens quid Damasus perpetrasset, edictum prorogat,
ut Vrsino exilio relegato nulla ulterius populos con-
tentio nefanda collideret. tunc Vrsinus episcopus, uir
sanctus et sine crimine, consulens plebi, tradidit se
manibus iniquorum et XVI kal. Decembres iussione
imperatoris ad exilium sponte properauit. sed popu—
lus timens deum nullisque persecutionibus fatigatus,
non imperatorem, non iudicem 3) nec ipsum auctorem
scelerum et homicidam Damasum timuit, sed per coe-
meteria martyrum stationes sine clericis celebrabat.
unde cum ad sanctam Agnen multi fidelium conuenis—
sent, armatns cum satellitibus suis Damasus irruit et
plurimos uastationis suae strage deiecit. quod factum
crudelissimum nimis episcopis Italiae displicebat. quos
etiam cum ad natale suum sollemniter inuitasset et
nonnulli conuenissent ex eis, precibus apud eos moli-
tur et pretio, ut sententiam in sanctum Vrsinum pro-
ferant. qui responderunt: enos ad natale conuenimus,
non ut inauditum damnemus’. ita praua eius intentio
caruit quo nitebatur effectu. exinde presbyteri diuer-

1) uox inserenda lexicis.

2) a. 367.

3) praefectura urbis tunc Praetextatus fungebatur. cf. Amm.
Marcell. XXVII 9, 9. Seeck proleg. in Symm. p. LXXXIII sqq.

